---
layout: post
title: "كىتاپ ئوقۇش"
date: 2024-10-18 10:00:00 -0500
---
_تەخمىنەن كۆرۈش ۋاقتى 5 مىنۇت_

**كىتاپ ئوقۇش كۈلتۈرى بەرپا قىلىش**

<img src="https://raw.githubusercontent.com/UyCoder/paydilar/master/pics/kitapOqush.jpeg" style="display: block; margin-left: auto; margin-right: auto; width: 80%;">

# كىتاپ ئوقۇش كۈلتۈرى

كىتاپ ئوقۇش بىر مۇسۇلمان ئۈچۈن ناھايىتى مۇھىم بىر ئەمەل ھېسابلىنىدۇ. مۇسۇلمانلاردىن ئاساسەن ساۋاتسىزلىق مەۋجۇد بولماسلىقى كېرەك. چۈنكى مۇسۇلمان دېگەن ئەڭ كەمىدە قۇرئان كەرىمدىكى بېرىلىدىغان ساۋاپلارنى ئويلاپ بولسىمۇ، ساۋاتسىزلىق بىلەن ئوقۇشنى ئۆگەنمەي ئولتۇرمايدۇ.

مۇسۇلمانلاردىن خىلمۇ-خىل خىزمەتلەرگە قويۇلغانلارلار بولسا ئۆزىنىڭ قىلىۋاتقان ئىشلاردىن ئۇنتۇپ قېلىپ قىيامەتتە ھەق-ھوقۇق دەۋاسىغا چۈشۈپ قېلىشتىن قورقۇپ بولسىمۇ مۇھىم ئىشلارنى يېزىپ داۋاملىق ئوقۇپ تۇرىدۇ.

ئىشلىرىنى تېخىمۇ ياخشى ۋە سۈپەتلىك ئېلىپ بارماقچى بولغان مۇسۇلمان خىلمۇ-خىل يېزىلغان كىتاپلارنى ئوقۇپ، ئۆزىنىڭ خىزمىتىدىكى اللە نىڭ ھۆكۈملىرىنى، پەرزلەرنى، چەكلەنگەن ھۆكۈملەرنى ئۆگىنىدۇ. تېخىمۇ ياخشى قىلماقچى بولسا ئۆز ساھەسىدىكى مۇھىم كىتاپلارنى ئوقۇپ ئۆزىنىڭ تەپەككۇر ئۇپۇقىنى تېخىمۇ كەڭەيتىدۇ.

دېمەك، بىر مۇسۇلماننىڭ ھاياتىدا كىتاپ ئوقۇمايدىغان بىر ئادەتنى شەكىلەندۈرۈپ ئايلاپ-ئايلاپ كىتاپ ئوقۇماي ياشاۋېرىشى مۇمكىن ئەمەس.

كۈنىمىزدىكى پەن-تېخنىكا دەپ ئاتىلىۋاتقان بۇ ساھەنىڭ باشلامچىلىرىمۇ دەل ئىسلامنىڭ ھەقىقىتىنى ياشاپ، جەمئىيەت خاراكتېردە تەرەققىياتلارغا ئېرىشكەن مۇسۇلمانلار تەرەققىي قىلدۇرغان ساھەلەر ئىدى. ئەپسۇس، كۈنىمىزدىكى بەزى مۇسۇلمانلار دەل شۇ پەن-تېخنىكىغا قارشى پىكىر قىلىدىغان ھالغا كەپ قالدۇق...

مەن بۈگۈنكى كۈنىمىزدىكى بارلىق مۇسۇلمانلارنىڭ داۋاملىق كىتاپ ئوقۇش ئادىتى شەكىللەندۈرۈشىمىزنى تەۋسىيە قىلىمەن. قۇرئاندىكى تۇنجى ئايەت «إقرا - ئوقۇ» بولغان بىز ئىسلام ئۈممىتى كىتاپ ئوقۇشنى مەدەنىيىتىمىزگە سىڭدۈرۈۋېتىشىمىز كېرەك. چۈنكى كىتاپ ئوقۇمىغان ئادەمنىڭ پىكىرى بەكلا ئاددىي بولىدۇ. كاللىسى ئاددىي كىشىلەرنىڭ قولىدىن كىچىك ئىشلارلا كېلىدۇ. بۈيۈك خىزمەتلەرنى قىلالمايدۇ. ئارىمىزدا پەقەت كىتاپ ئوقۇمايدىغان تونۇشلىرىمىزنىڭ ئېغىزىدىن چىقىۋاتقان سۆزلەر ناھايىتى تۆۋەن دەرىجىلىك، ھەتتا باشلانغۇچ مەكتەپ ئوقۇغۇچىلىرى سەۋىيىسىدىكى سۆزلەر بولغانلىقىنى بايقايمىز. ئەمما داۋاملىق كىتاپ ئوقۇپلا تۇرىدىغان قېرىنداشلىرىمىزنىڭ بولسا قانچە قېتىم سورۇنداش بولساق شۇنچە قېتىم يېڭىچە پىكىرلەرگە ئېرىشەلەيمىز. تەپەككۇرلىرىمىزنىڭ ئۆتكۈ بولىشىنى ئۈمۈد قىلساق داۋاملىق كىتاپ ئوقۇپ تۇرغايمىز ھەتتا كىتاپ مەدەنىيىتى شەكىللەندۈرۈۋەتكەيمىز.

بۈگۈنكى كۈنىمىزدە ئۇيغۇرتىلىدىن باشقا تىلنى چۈشەنمەيدىغان قېرىنداشلىرىمىز ئۈچۈنمۇ ناھايىتى سۈپەتلىك يېزىلغان ۋە تەرجىمە قىلىنغان يۈزلىگەن ئۇيغۇرچە دىننىي كىتاپلار بار. ئۇيغۇرچە پەننىي ۋە باشقا ساھەدىكى كىتاپلارمۇ نەچچە مىڭ پارچە چىقىدۇ. يەنى كىتاپ ئوقۇشنى ئويلاپلا قالسىڭىز، ئەڭ تۆۋىنى 10 يىل ئوقۇيالىغۇدەك  كىتاپلارنى ئېنىق قىيلانماي تاپالايسىز.  ئەتراپىڭىزدىكى كىتاپنى كۆپ ئوقۇيدىغان قېرىنداشلىرىمىزدىن، ئۆزىڭىز قىزىقىدىغان ساھەدىكى سۈپەتلىك كىتاپلارنى تاللاپ تەۋسىيە قىلىشىنى سورىسڭىزلا نېمىنى ئوقۇش ھەققىدە ئىسىل تەكلىپلەرنى بېرىدۇ. ئىلگىركى ئۆلىمالارنىڭ كىتاپقا قىزىقىشى، كىتاپ ئوقۇشقا ئاجراتقان ۋاقىتلىرىنى ئاڭلىساق خىجىل بولماي قالمايمىز. بىز نېمىدىگەن بوشاڭ ھالغا كەپ قالغاندىمىز...

# نەدىن تېپىپ ئوقۇيمىز؟

كىتاپ ئوقۇشتا سۈپەتلىك بېسىلغان كىتاپلارنى سېتىۋېلىپ ئوقۇشقا يېتىدىغان ئۇسلۇب يوق. رىئال كىتاپنىڭ قەغەز بەتلىرىنى بىردىن-بىردىن ۋاراقلاپ ئوقۇغان لەززەتنى تېتىپ باقمىغان كىشىلەردىن باشقىلار بىلمەيدۇ. لېكىن ھەممىمىز شۇ تاپتا مۇھاجىرەت ھاياتىدا ياشاۋاتىمىز. بەلكىم بىرمەزگىلدىن كېيىن يەنە قايسى يۇرتقا كۆچۈپ ياشايمىز؟ بىلمەيمىز. بىرلا كۆچسەك كىچىككىنە كىتاپلارمۇ بىرمۇنچە يۈك-تاق بوپ كېتىدۇ. بۇنىڭ ئەڭ ياخشى چارىسى دەل قولىمىزدىكى تېلفونلاردىن پايدىلىنىش.

ھازىر ئېلكىتاپ نۇسخىسىدىكى كىتاپلارنى ناھايىتى ئاسان تاپالايمىز. مەن ھازىرغىچە بىلىدىغان تۆت ئۇيغۇرچە توربەتنى تەۋسىيە قىلاي:

1. ئېلكىتاپ تورى
   https://elkitab.org

2. ئۇيغۇر كىتاپ تورى
   https://www.uyghurkitap.com

3. يانغىن ئېلكىتاپ ئامبىرى
   https://yanghin.net/index.php

4. تۈركىستانى كۈتۈپخانىسى
   https://turkistanilibrary.com/ug

يۇقارىقى تۆت ئۇيغۇرچە كىتاپخانلاردىن مىڭلارچە ئۇيغۇرچە كىتاپلارنى چۈشۈرۈپ ئوقۇيالايسىز.  بەزى كىتاپلارنى كۆرگەن ۋاقتىڭىزدا ئىشىنىمەنكى، «دۇنيادا مۇشۇنداق بىر كىتاپ يېزىلغىنىنى ھەجەپ كېچىكىپ بىلىپتىمەن-يا...» دەپ ئەپسۇسلانماي قالمايسىز.

# ئەپ تەۋسىيەسى

مەن ھازىرقىچە ئاندروئىد تېلفونلاردا ئىشلىتىپ باققان ئېلكىتاپ ئوقۇش ئەپلىرى ئىچىدە ئەڭ ياخشى كۆرگىنىم  ReadEra دەپ ئاتىلدىغان ئەپ بولۇپ، مەن ئىشلەتكەن ئاندروئىد تېلفوندا ناھايىتى سۈزۈك ۋە قاتماي ئىشلەيدۇ.

<img src="https://raw.githubusercontent.com/UyCoder/paydilar/master/pics/ReadEra.jpg" style="display: block; margin-left: auto; margin-right: auto; width: 80%;">


<br>
<a href="https://play.google.com/store/apps/details?id=org.readera&hl=en">  ReadEra ئەپنىڭ ئاندروئىد نۇسخىسىنى بۇ يەردىن چۈشۈرۈڭ  </a>
<br>


pdf, epub, docx قاتارلىق بەك كۆپ كىتاپ فورماتلىرىنى تونۇيدۇ. بۇ ئەپنىڭ ئىچىگە مىڭلارچە كىتاپلارنى قاچىلىۋالساممۇ پەقەت قاتماي ئىشلەيدۇ. ھەرخىل تېمىدىكى ۋە ھەرخىل تىلدىكى كىتاپلارنى قاچىلىۋېلىپ بىكار بولسىڭىزلا خالاپ-خالىماي ئېچىپ سالىدىغان يەرگە چىقىرپ قويسىڭز، داۋاملىق ۋاقىتتىن پايدىلىنىش ئۈنۈمىگە ئېرىشكىلى بولىدۇ. ئەڭ ئاخىرىدا ئوقۇغان كىتاپنى بەت سانى بىلەن خاتېرىلەپ قويىدۇ، بارلىق كىتاپلار، ئەڭ ياخشى كۆرگەن كىتاپلار دەپ خىلمۇ-خىل ھالەتلەردە چىقىرىپ تۇرىدۇ.

بۇ ئەپنىڭ يەنە بىر مۇھىم ئىقتىدارى ئېنگىلىزچە، تۈركچە، خىتايچە ۋە ئەرەبچە كىتاپلارنى ئاۋازلىق ئوقۇپ بېرىدىغان ئىقتىدارىمۇ بار. يەنى سىز كىتاپ كۆرىۋېرىپ كۆزىڭىز بىرئاز چارچاپ قالسا، ئوقۇتۇپ ئاڭلىسىڭىزمۇ بولىدۇ. ئاۋازنى تاللاپ چۈشۈرەلەيسىز، بەزىلىرىنىڭ ئوقۇپ بېرىش ئۈچۈن تور كەتمەيدۇ. ئوقۇپ بەرگەن ئاۋازنىڭ بەك كۆپ تەڭشەكلىرى بار. مەسىلەن، ئەر ياكى ئايال، تېزلىكى، ئۇسلۇبى قاتارلىق تەڭشەپ ئاڭلىسڭىز بولىدۇ. ئوقۇۋاتقان يەرنى تاللاپ چىقىرپ بېرىدۇ. بەزى تىللارنىڭ مەسىلەن، خىتايچە، ئېنگلىزچە ۋە تۈركچە ئوقۇپ بەرگەن ئاۋازنىڭ سۈپىتىگە ھەيران قالماي قالمايسىز. « توۋا...يانچۇقۇمدىكى تېلفوننىڭ مۇشۇنداق ئىقتىدارى باركەن، نېمىشقا تېخىچە ئىشلەتمىگەندىمەن» دەپ ھەسرەتلەنمەي قالمايسىز.

ReadEra نىڭ ئايفون نۇسخىسى بەك ناچاركەن. ئوقۇپ بېرىدىغان ئىقتىدارى يوقكەن، ھەم قېتىپ ئشىلەيدىكەن.

كىتاپنى ئوقۇپ بېرىدىغان ھۆججەت شەكلىگە ئايلاندۇرۇش

ھازىرچە ئۇيغۇرچە ئوقۇپ بېرىدىغان ئىقتىدارى يوق. ئەمما باشقا تىللاردىمۇ ئوقۇپ بېرىشى ئۈچۈن ئۇ ئېلكىتاپ چوقۇم تېكىستىنى تاللىغىلى بولىدىغان ھۆججەت بولىشى كېرەك. رەسىم ھالىتىدىكى ئېلكىتاپ بولسا ئوقۇپ بېرىش ئىقتىدارى ئىشلىمەيدۇ.
ئۇيغۇرلار كۆپرەك بىلىدىغان ئېنگلىزچە، تۈركچە، ئەرەبچە ۋە خىتايچە كىتاپلاردىن pdf فورماتىدىكى ئەمما تېكىستىنى تاللىغىلى بولمايدىغان كىتاپ ھۆججەتلەرىنى تېكىستىنى تاللىغى بولىدىغان ھۆججەت شەكلىگە ئۆزگەرتىش ئۈچۈن تۆۋەندىكى توربەتتىن پايدىلانسىڭىز بولىدۇ:

https://www.pdf2go.com/create-searchable-pdf

داۋاملىق كىتاپ ئوقۇشقا ئادەتلىنىپ، بوش ۋاقىتلىرىمىزدا، تېلفونلىرىمىزدا،  ئائىلىمىزدە ۋە ئەتراپىمىزدا «كىتاپ كۈلتۈرى» بەرپا قىلغايمىز.




<style type="text/css" media="screen">
body {
text-align:center !important;
}
.container {
text-align: justify;
text-indent: 30px;
}
</style>