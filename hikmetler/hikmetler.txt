تەھرىرلىمەكچى بولغان تېكىستنى دىننىڭ بېشى ئېتىقادتۇر. 
ئويغاق تۇرۇش نۇر، غەپلەتتە قېلىش بولسا ئالدىنىشتۇر. 
كىشىلەردىن بىر نەرسە كۈتمەسلىك نەق بايلىقتۇر! 
ھاۋايى - ھەۋىسىڭ ئەڭ يامان دۈشمىنىڭدۇر، ئۇنى مەغلۇپ قىل، بولمىسا سېنى ۋەيران قىلىدۇ.
ھىممىتى كىچىك بولغان كىشىنىڭ پەزىلىتى يوق بولىدۇ. 
بەندىنىڭ ﷲقا تەۋەككۈل قىلىشى ﷲقا بولغان ئىشەنچىسىگە باغلىقتۇر. 
يول باشلىغۇچى غەپلەت ئۇيقۇسىدا ئۇخلاۋاتسا، ئازغۇن كىشى قانداقمۇ ھىدايەت تاپسۇن؟ 
سۈكۈتتا ياشىغان تەقۋادار كىشى نىجاتلىققا ئېرىشىدۇ. 
تەقۋادارلىق پاكلىق ۋە نومۇسنىڭ خۇلاسىسىدۇر. 
ئۆلگەنلەرنىڭ ئۆلۈمىدىن ئىبرەت ئېلىش ئەڭ چوڭ ۋەزدۇر. 
كەمتەرلىك ئەقىلنىڭ بېشىدۇر، تەكەببۇرلۇق بولسا نادانلىقنىڭ بىشىدۇر. 
مۇناپىقنىڭ ئېھتىياتى ئۇنىڭ تىلىدىلا كۆرۈنىدۇ. 
قەلبنىڭ دوستلۇقى ئەڭ قىممەتلىك بايلىقتۇر. 
ياخشىلار بىلەن دوستلىشىش ئەڭ ياخشى تاللاشتۇر. 
دوستۇڭنى ھۆرمەتلە ۋەدەڭگە ۋاپا قىل. 
ئۈچ نەرسە دوستلىشىشقا سەۋەب بولالايدۇ: دىن، كەمتەرلىك ۋە سېخىيلىق. 
نىيەتنىڭ گۈزەللىكى ئىشنىڭ ئىسىللىكنىڭ بەلگىسىدۇر. 
نىيەت بۇزۇلغاندا ئاپەت يۈز بېرىدۇ. 
ئىنسانلار ئىككى خىل: شەرىئەتكە ئەگەشكۈچى ۋە يېڭى بىر مەزھەپ پەيدا قىلغۇچى. 
دۇنيادىكى ئەڭ ئېسىل كىشىلەر سېخىلەر، ئاخىرەتتىكى ئەڭ ئېسىل كىشىلەر تەقۋادار كىشىلەردۇر. 
كىشىلەرگە ھۆرمەت قىلمايدىغان ۋە بېرىلگەن نېمەتكە شۈكۈر قىلمايدىغان كىشىلەر ئەڭ ناچار كىشىلەردۇر. 
ئىنسانلار دەرەخكە ئوخشايدۇ، تەمىنلىنىۋاتقان سۇ بىر، لېكىن بېرىدىغان مېۋە باشقا. 
ئىنتىقام ئېلىشقا ئالدىراش نامەردنىڭ ئىشىدۇر. 
مۇناپىق ئۆزىنى ئالدايدۇ ۋە باشقىلارغا يامانلىق قىلىدۇ. 
مۇناپىقلىق كاپىرلىقنىڭ قوشكېزىكىدۇر. 
غەزەپلەنگەن ۋاقىتتا ئۆزۈڭنى تۇتىۋالمىساڭ، ھالاكەتكە دۇچار بولىسەن. 
پەخەس بول، زوراۋانلىقتىن يىراق تۇر، ئەگەر شۇنداق قىلساڭ، ئاچچىقىڭ يانىدۇ ۋە ئەقلىڭ جايىغا كېلىدۇ. 
ياخشى كىشىلەر يامان كىشىلەردىن يىراق تۇرىدۇ. 
ﷲنىڭ ئىتائىتىگە يۈزلىنىش نەپسنىڭ پەزىلىتىدۇر. 
ئۆزىگە زۇلۇم قىلىۋاتقان كىشى قانداقمۇ باشقىلارغا ئادالەت بىلەن مۇئامىلە قىلسۇن. 
نەپسنىڭ تۈزىلىشى تاماخورلۇقنى تاشلاش بىلەن بولىدۇ. 
نەپسىڭلارنى ئىپپەت بىلەن زىننەتلەڭلار ۋە ئىسراپخورلۇقتىن يىراق تۇرۇڭلار. 
جەننەتتىن باشقا نەرسىگە ئۆزىنى ئاتىغان كىشى ئەمەلىيەتتە ئەڭ چوڭ ئاپەتكە يولۇققان كىشىدۇر. 
ياخشىلىقلىرىنى ساناپ ئولتۇرغان كىشى مەردلىكىنى ۋەيران قىلغان كىشىدۇر. 
نېمەتنىڭ قولدىن كېتىشىدىن ھېزى بول، چۈنكى ھەر قاچقان نەرسە قايتىپ كەلمەيدۇ. 
نېمەت شۈكۈر بىلەنلا داۋاملىشىدۇ. 
نەسىھەت قىلغۇچىنى ئالدىغان كىشى يامانلىققا يولىقىدۇ. 
ئاياللارغا ئىتائەت قىلىش ئېسىل كىشىلەرگە ياراشمايدۇ ۋە ئەقىللىق كىشىلەرنى ۋەيران قىلىدۇ. 
گۇناھقا پۇشايمان قىلىش گۇناھنى يۇيىدۇ. 
سېخىيلىق ۋە ۋەدىگە ۋاپا قىلىش بىلەن ئالىيجانابلىققا ئېرىشكىلى بولىدۇ. 
دۆلەتمەنلىك ئۆز ئىگىسىنىڭ خاتاسىنى توغرا، باشقىلارنىڭ توغرىسىنى خاتا قىلىپ كۆرسىتىدۇ. 
مال - دۇنياغا بېرىلىش ئېتىقادنى ئاجىزلاشتۇرۇپ، ئىشەنچنى ۋەيران قىلىدۇ. 
مال - دۇنياغا بېرىلىش ئارزۇ - ئىستەكنى كۈچەيتىپ، ياخشى ئەمەللەرنى بۇزىدۇ. 
خەتەرگە تەۋەككۈل قىلغاندا پۇل تاپقىلى بولىدۇ. 
ياخشى پەزىلەتكە ئىگە قىلغان پۇل ئەڭ ياخشى پۇلدۇر. 
ئۆلۈمنى كۆپ ئويلىغان ئادەم، دۇنيانىڭ ئالدام خالتىسىغا چۈشمەيدۇ. 
ئۇزۇق - تۈلۈكنىڭ ئاز بولۇپ قىلىشىدىن ئېھتىيات قىل، ئۇزۇن سەپەرگە پۇختا تەييارلىق قىل. 
مىننەت بىلەن ياخشىلىق قىلىش نامەردلىكتۇر. 
شاھلارغا يېقىنلىشىش ئاپەتنىڭ ئاچقۇچى، پىتنە - پاساتنىڭ ئۇرۇقىدۇر. 
قامچاڭدىن قورققان كىشى ئۆلۈمىڭنى ئۈمىد قىلىدۇ. 
شاھ بولغاندا چوڭچىلىق قىلغان كىشى تەختتىن چۈشكەندە خارلىققا قالىدۇ. 
چاقچىقى كۆپ بولغان كىشىنىڭ ھۆرمىتى كەم بولىدۇ. 
چاقچاقتىن يىراق بول، چۈنكى ئۇ ئاداۋەتنىڭ ئۇرۇقىدۇر. 
چاقچاق دۈشمەنلىككە سەۋەب بولىدۇ. 
دۈشمەنلىشىشنىڭ سەۋەبى تالاش - تارتىش قىلىشتۇر. 
ئەر كىشىنىڭ ئەڭ ئېغىر يۈكى ئادەمگەرچىلىكتۇر. 
ئادەم ئەقلى بىلەن ئادەم بولىدۇ، شەكلى بىلەن ئەمەس. 
ئادەم ئۈچ ئەھۋالدا ئۆزگىرىيدۇ: شاھلار بىلەن يېقىنلىشىش ،ئەمەلدار بولۇش ۋە يوقسۇللۇقتىن قۇتۇلۇپ باي بولۇش.
ئادەم ئىككى نەرسىسى بىلەنلا ئادەم: يۈرىكى ۋە تىلى.
 جەڭ قىلغاندا يۈرەك بىلەن جەڭ قىلىش، سۆزلىگەندە پاساھەتلىك سۆزلەش كېرەك.
كىشىنىڭ ئۆزىنى ماختىشى ئەڭ ناچار خىسلەتتۇر. 
مەدھىيىۋازلاردىن پەخەس بولۇڭلار، چۈنكى ئۇلارنىڭ يامگن غەرىزى بار. 
مۇلايىم بول ،ئاجىز بولما، كەسكىن بول، زوراۋان بولما. 
مۇلايىم كىشىنى ياخشى كۆرۈش كېرەك. 
مۇلايىم كىشىنىڭ دوستلىرى كۆپ بولىدۇ. 
ئويۇن كەسكىنلىكنى بوشاشتۇرۇپ قويىدۇ. 
ئويۇن - چاقچاققا بېرىلگەن كىشى غەلىبىدىن يىراق. 
تەنقىد قىلىشى كۆپ بولغان كىشىنىڭ يېتەرسىزلىكى كۆپ بولىدۇ. 
تىلىنى تۈزەتكەن كىشى ئەقلىنى زىننەتلىگەن بولىدۇ. 
تىلنىڭ بىسى تىغنىڭ بىسىدىنمۇ ئىتتىكتۇر. 
لەززەتكە بېرىلىش ئاپەتنىڭ بېشىدۇر. 
زامان بۇزۇلغاندا نامەردلەر خوجا بولىدۇ. 
بىھۇدە ۋاقىتتىن ئاپەت تۇغۇلىدۇ. 
تەكرار بىر نەرسە سورىغان كىشى ئۆزىنى مەھرۇملۇققا دۇچار قىلىدۇ. 
تىركىشىشتىن يىراق تۇرۇڭلار، چۈنكى ئۇ ئۇرۇشلارغا سەۋەبچى بولىدۇ. 
نامەردنىڭ دۆلەت سورىشى مەردلەرگە خارلىقتۇر. 
نامەردكە مېھمان بولساڭ، روزىدارلىقىڭنى باھانە قىل. 
خاتا نەرسىنى ماختاش ئەڭ چوڭ نامەردلىكتۇر. 
خاتاسىغا پۇشايمان قىلىپ، گۇناھىغا ئىستىغپار ئېيتقان كىشى ھوشيار كىشىدۇر.
بۈگۈنى تۈنۈگۈنىدىن ياخشى بولغان، ئۆزىنىڭ ئەيىبىنى بىلگەن كىشى ھوشيار كىشىدۇر. 
يامانلىققا ياخشىلىق قىلىش ئىماننىڭ كامالەت تېپىشىدۇر. 
ساڭا ياخشىلىق قىلغان كىشىگە ياخشى مۇكاپات بەرگىن.
ياخشىلىق قىلالمىساڭ، ھېق بولمىسا رەھمەت ئېيتىشنى بىلگىن.
ئاددى - ساددا ھاياتقا قانائەت قىلىش رىزىققا يول ئاچىدۇ. 
ئاچچىقىڭنى يۇتالىساڭ، مۇلايىملىقىڭ زىيادە بولىدۇ. 
ئۆزىنىڭ دەردىنى باشقىلارغا ئېيتقان كىشى خارلىققا رازى بولغان كىشىدۇر. 
باشقىلارنىڭ دەردىگە دەرمان بولۇش ﷲ ئەڭ ياخشى كۆرىدىغان ئىشتۇر. 
ياخشىلىق قىلىشنى ئۈمىد قىلساڭ، ھارامدىن يىراق تۇر. 
ئىنتىقام ئېلىشقا ئالدىراش مەرد كىشىلەرنىڭ ئەخلاقىدىن ئەمەس. 
مەرد كىشى باي بولغاندا ياردەم قىلىدۇ، كەمبەغەل بولغاندا ئىسراپتىن يىراق تۇرىدۇ. 
تۇغقانلارغا ياخشىلىق قىلىش مەردلىكنىڭ نەتىجىسىدۇر. 
مەردلىك دېمەك ،سېخىلىق ۋە ۋەدىگە ۋاپا قىلىش دېمەكتۇر. 
كىتاب يازغىنىڭدا ئۇنى تاماملاشتىن بۇرۇن قايتا قاراپ چىق.
ئۇ كىتاب سېنىڭ ئەقلىڭگە تامغا باسىدۇ.
ئەقىلنىڭ ئەڭ چوڭ ئاپىتى تەكەببۇرلۇقتۇر. كىرگۈزۈڭ